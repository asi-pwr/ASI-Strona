---
title: Wordpress. Dla bloggera i webdevelopera
date: 2011-04-03 13:27:06 +0200
---
Zapraszamy na kolejny wykład z cyklu Linux Academy. Tym razem jednak Linux będzie tylko tłem, ponieważ w najbliższy czwartek posłuchamy o **Wordpressie**. Poznamy go od podstaw, począwszy od instalacji, kończąc na **tworzeniu własnych szablonów** , gdyż właśnie temu zagadnieniu poświęcona będzie większość wykładu. Temat z pewnością zainteresuje bloggerów i twórców stron WWW. Prezentację poprowadzi Piotrek Wasilewski, dzieląc się swoim doświadczeniem w wykorzystywaniu Wordpressa do tworzenia zarówno blogów, jak i dużych serwisów informacyjnych. Przypominamy, że **w kolejny czwartek** usłyszymy dalszy ciąg opowieści, poznając **podstawy tworzenia pluginów** dla Wordpressa. Wykład odbędzie się **7 kwietnia** (czwartek) o godzinie **19:10** w **sali 30, w budynku D-1** Politechniki Wrocławskiej. Zapraszamy!
