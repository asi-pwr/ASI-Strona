---
title: Semestr letni w Akademickim Stowarzyszeniu Informatycznym
date: 2016-02-28 19:46:24 +0100
---
Pomimo okresu rozluźnienia po ciężkiej sesji, my nie spoczęliśmy na laurach! W kwietniu odbywa się nasza konferencja, [13. Sesja Linuksowa](http://13.sesja.linuksowa.pl). Na nowy semestr znów szykujemy dla Was wykłady z serii [Linux Academy](http://linuxacademy.pl/). Co więcej, trwają również prace nad naszymi projektami powiązanymi z Juwenaliami oraz innymi wydarzeniami, przy których świadczymy zaplecze programistyczne. Mija dopiero pierwszy tydzień semestru, lecz nasi członkowie działają na pełnych obrotach! W najbliższym czasie spotkacie nas podczas [Dni Aktywności Studenckiej](http://das.manus.pl)&nbsp;10 marca.

&nbsp;

Jednocześnie przypominamy, że rekrutacja w ASI trwa cały czas. Jeżeli jesteście zainteresowani naszą działalnością lub chcielibyście podszlifować swoje umiejętności programistyczne – zapraszamy! Szczegóły odnośnie tego, jak do nas dotrzeć dostępne są na podstronie [Kontakt](http://asi.wroclaw.pl/kontakt/). Zapraszamy!

