---
title: Decode Tieto
date: 2010-11-18 02:58:45 +0100
---
Z przyjemnością informujemy, że **Akademickie Stowarzyszenie Informatyczne oficjalnie objęło patronatem konkurs Decode Tieto**. Poniżej garść informacji na temat imprezy. **Tieto Poland** , światowy lider branży nowoczesnych technologii inauguruje 9 listopada ogólnopolski konkurs programistyczny dla studentów i młodych programistów „Decode Tieto”. Dla najlepszych zawodników przewidziano atrakcyjne nagrody, m.in. staże w zagranicznych oddziałach Tieto: w Finlandii i Chinach. **Formuła konkursu „Decode Tieto”** Inauguracji konkursu, która będzie miała miejsce 9.11.2010r na Zachodniopomorskim Uniwersytecie Technologicznym w Szczecinie, będzie towarzyszyć konferencja dotycząca nowoczesnej komunikacji. Będzie to unikatowa okazja, aby studenci z tak odległych od siebie miast jak Białystok, Rzeszów, Gdańsk czy Wrocław mogli spotkać się w jednym czasie i jednym wirtualnym miejscu, by wspólnie podyskutować nad najnowszymi rozwiązaniami wykorzystywanymi w telekomunikacji. **Eliminacje** Odbędą się w dniach 9-21 listopada i polegać będą na rozwiązaniu testu sprawdzającego wiedzę informatyczną w zakresie programowania. Test zamieszczony zostanie na stronie internetowej Tieto Poland. **Finał Konkursu** Dziesiątka najlepszych uczestników pierwszego etapu, przejdzie do finału „Decode Tieto”. Zadaniem finalistów będzie napisanie programów, które zmierzą się ze sobą w rozgrywkach opartych o reguły gry strategicznej. Uroczyste ogłoszenie zwycięzców oraz wręczenie nagród będzie miało miejsce podczas gali finałowej konkursu „Decode Tieto”, 14 grudnia we Wrocławiu. Zwycięzca konkursu odbędzie miesięczny staż w jednym z wybranych przez niego biur Tieto Corporation w Finalandii lub w Chinach. Zdobywca drugiego miejsca otrzyma nowoczesnego laptop z pełnym oprogramowaniem, a trzeci na podium, funkcjonalnego smartphona. Dodatkowo, najlepsza trójka finalistów otrzyma możliwość odbycia płatnego, miesięcznego stażu w biurach Tieto Poland oraz weźmie udział w zorganizowanym przez firmę szkoleniu. Laureaci otrzymają także prenumeratę magazynu Computerworld oraz kartę Euro\<26 wraz z ubezpieczeniem. **Informacje o konkursie dostępne są na stronie www.tieto.pl oraz na stronie Tieto Poland na Facebooku.**

