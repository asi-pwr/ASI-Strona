---
title: Techcamp #17: Zaprojektuj plakat i przechwyć nagrody!
date: 2014-05-07 12:47:28 +0200
---
 **Już 14 maja we wrocławskim klubie Puzzle rusza 17 odcinek bezpłatnych spotkań technologicznych – TechCamp. Graficzną zręcznością wykażą się pierwszorzędni eksperci Photoshopa i animacji. Trwa konkurs na plakat odcinka!** Zarejestruj się bezpłatnie na:
 [https://techcamp17.evenea.pl/](https://techcamp17.evenea.pl/)
 Uwaga wszyscy pasjonaci pixeli! Pokażcie nam, że stolica Dolnego Śląska ma talent! Do zgarnięcia jest wejściówka na konferencję Visual Art. Film Animation w Warszawie oraz kurs w Szkole Grafiki Komputerowej Quali (do wyboru – Photoshop, Illustrator lub Corel). Aby stanąć do walki o nagrody wystarczy zaprojektować plakat na najbliższy odcinek TechCamp#17 Grafika i animacja. Na Wasze prace czekamy do 12 maja, 2014 pod adresem info@techcamp.pl.<!--more-->Ale TechCamp to przede wszystkim okazja do zdobycia technologicznie zaawansowanej wiedzy. 14 maja usłyszymy **Dawida Żądło z Kreski Corp**., który przedstawi 5 aspektów retuszu w wymiarze high end. O poklatkowym CSS opowie Front-end developer z graficznym zacięciem, od 3 lat związany z **FreshMailem – Łukasz Stasiak**. Sekrety Grafiki 2D na potrzeby produkcji edukacyjnych gier webowych zaprezentuje Art. Direcor z **Grupy Unity, Leszek Chodorowsk** i, a w świat tajników produkcji seriali animowanych zabrniemy z **Pawłem Lipką** – założycielem Studia animacji 3D **Action Heroes** i twórcą animacji do „Sali Samobójców”. Po technologicznej rozgrzewce przyjdzie czas na wspólną dyskusję w ramach Open Space. Prelegenci będą czekać na pytania uczestników przy tematycznych stolikach. By nikogo nie dopadł ani mały ani wieki głód, w czasie dyskusji będzie można posilić się gorącą pizzą. Jesteś grafikiem z doświadczeniem i poszukujesz nowych wyzwań? Dobrze się składa! W czasie TechCampu do błyskawicznej rekrutacji na stanowisko Graphic Web Designer zaprosi Grupa Unity. Przyjdź na TechCamp, zabierz ze sobą portfolio i zgarnij etat! Dodatkowe informacje znajdziecie na: [http://www.unity.pl/pl/kariera/oferty-pracy/grafik-wroclaw/grafik-wroclaw.html](http://www.unity.pl/pl/kariera/oferty-pracy/grafik-wroclaw/grafik-wroclaw.html)
 W czasie wydarzenia na uczestników będzie czekać też doradca zawodowy z Pracuj.pl, który z chęcią odpowie na każde pytanie i rozwieje wszelkie wątpliwości związane z przygotowaniem CV czy wyborem ścieżki kariery. Aby wziąć udział w wydarzeniu wystarczy jedynie rejestracja na:&nbsp;
 [https://techcamp17.evenea.pl/](https://techcamp17.evenea.pl/)
 Najnowsze informacje o agendzie znajdziecie na&nbsp;
 [www.techcamp.pl](http://www.techcamp.pl).
