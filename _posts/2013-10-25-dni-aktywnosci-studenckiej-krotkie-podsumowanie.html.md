---
title: Dni Aktywności Studenckiej - krótkie podsumowanie
date: 2013-10-25 00:53:53 +0200
---
Od Dnia Aktywności Studenckiej minęły już dwa tygodnie, dlatego pora na krótkie podsumowanie naszych konkursów. Mogliście wykazać się wiedzą, odpowiadając na kilka prostych pytań oraz dla rozładowania napięcia związanego z początkiem roku studenckiego, spróbować ułożyć z pamięci klawiaturę. Obie konkurencje cieszyły się dużym zainteresowaniem. W sumie wzięły w nich udział 83 osoby, z czego 48 przystąpiło do składania klawiatury, a 35 udzieliło odpowiedzi w naszym quizie. Zwycięzcom już jakiś czas temu zostały wysłane maile z informacją o sposobie odebrania nagrody. Natomiast Was już dziś zapraszamy do ponownego odwiedzenia naszego stoiska na przyszłym DASie.

