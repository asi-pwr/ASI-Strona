---
title: "PyGame: dołącz do gry!"
date: 2010-05-30 00:54:53 +0200
---
Po nauce tworzenia aplikacji webowych, nadszedł czas na napisanie własnej gry. W najbliższy wtorek poznamy **PyGame - pakiet przeznaczony do tworzenia gier** i aplikacji multimedialnych w Pythonie. Wykład odbędzie się we **wtorek** , **1 czerwca** o godzinie **17:15** w sali **2.17** w budynku **C-13** Politechniki Wrocławskiej. Poznamy na nim podstawy PyGame - dowiemy się, jak pisać przenośne programy multimedialne w Pythonie oraz jak stworzyć własną prostą grę. Materiały z wykładu zostaną opublikowane na naszej stronie internetowej.

