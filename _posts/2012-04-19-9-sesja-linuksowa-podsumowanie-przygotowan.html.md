---
title: 9. Sesja Linuksowa - podsumowanie przygotowań
date: 2012-04-19 21:36:40 +0200
---
Już za dwa dni odbędzie się 9. Sesja Linuksowa. W tym roku wszelkie kwestie związane z przygotowaniami do konferencji przebiegły nadzwyczajnie pomyślnie. Przede wszystkim udało nam się pozyskać wsparcie dwóch firm w charakterze sponsorów, a wiele znanych serwisów i organizacji zechciało objąć patronatem naszą imprezę. Otrzymaliśmy również wiele zgłoszeń z chęcią wygłoszenia prelekcji, niestety z uwagi na ograniczony czas byliśmy zmuszeni do odrzucenia niektórych aplikacji. Wybór był trudny, ale mamy nadzieję, iż tegoroczna agenda w pełni sprosta waszym oczekiwaniom! Serdecznie zapraszamy wszystkich do wysłuchania prelekcji. Przypominamy: sobota, godzina 10.00 - przyjdź i zdobywaj wiedzę od najlepszych! Wszystkich chętnych zapraszamy również w sobotę o godzinie 21.00 do kawiarni ["Literatka"](http://www.kawiarnialiteratka.pl/) na middle party, gdzie w luźnej atmosferze można wymienić się poglądami z innymi linuksiarzami. Podążajcie za pingwinem! Niech moc pingwina prowadzi was na Sesję!

